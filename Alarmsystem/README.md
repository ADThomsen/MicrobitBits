# Alarmsystem

Vi skal bygge et alarmsystem, som vi kan bruge til at overvåge et værelse, et kontor eller hvad vi nu måtte have lyst til at sikre med alarmer.

Vores alarmsystem skal have flere forskellige funktioner og vi skal lave alarmer, der kan reagere på

- Lyd
- Lys
- Åbning af skuffer/skabe
- Bevægelse
- Flytning af ting

Vi starter med at lave simple programmer med `micro:bit`. Derefter bygger vi på indtil vi når vores slutmål, som er at kunne følge vores alarmsystem fra vores telefoner.

## Inden vi starter

Inden vi starter, skal I gøre 2 ting:

1. Lav en mappe på jeres computer, som I er sikre på I kan finde igen, fx på skrivebordet. Åben `Word`, lav et nyt dokument og gem det i den mappe I lige har lavet. Giv dokumentet navnet `Alarmsystem.docx`.
2. Gå ind på https://makecode.microbit.org/ og log ind. Hvis I ikke har en konto, der kan logges ind med, skal I først have oprettet sådan en. Dette sikrer, at de programmer I laver, ikke bliver væk.

## Når vi starter nye programmer

Når vi starter nye programmer, gør vi det på følgende måde:

1. Lav et nye program ved at klikke på `New Project`.
2. Giv jeres program et godt navn. Det skal være et navn, der gør at I kan huske, hvad programmet kan.
3. Inden vi begynder at programmere, skal I klikk på `Extensions` og søge efter `smarthome`. Installer den pakke, der dukker op.

## Lektionsoversigt

[001 Lydcensor](./001 Lydcensor)
